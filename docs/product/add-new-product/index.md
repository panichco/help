---
sidebar_position: 1
title: เพิ่มสินค้าใหม่ (Add New Product)
last_update:
  date: 2025-04-22
---

- เข้าสู่ [Seller Center](https://office.panich.co)
- ล็อกอินด้วยบัญชีร้านค้าของคุณ
- เลือก Products > เลือก Add New Product

:::tip
รายละเอียดสินค้าที่มีคุณภาพ จะช่วยเพิ่มการมองเห็นจากลูกค้า
:::

## 1. ข้อมูลทั่วไปของสินค้า (General Product Information)

### ชื่อสินค้า (Product Name)

แนะนำให้ตั้งชื่อสินค้ามากกว่า 30 ตัวอักษร สามารถใช้ผสมกันได้ทั้งภาษาไทยและอังกฤษ

:::tip
การตั้งชื่อสินค้าที่น่าสนใจและตรงกับการค้นหาของลูกค้า
ทำให้ลูกค้ามีโอกาสเข้าถึงสินค้าได้มากกว่า
:::

### Product Slug

Product Slug คือ ชื่อสินค้าที่แสดงใน URLs ของเว็บไซต์ ใช้เป็นลิงก์ของหน้าสินค้า รวมถึงการแชร์ลิงก์สินค้านั้น จำกัดให้ใช้เฉพาะอักษรภาษาอังกฤษตัวพิมพ์เล็ก ตัวเลขอาราบิก สัญลักษ์ - และ \_ เท่านั้น ห้ามเว้นวรรค แนะนำให้ตั้ง Product Slug ให้สอดคล้องกับชื่อสินค้า เพื่อการมองเห็นและการค้นหาที่มีประสิทธิภาพ

### หมวดหมู่ (Category)

สินค้าจะต้องอยู่ภายใต้หมวดหมู่สินค้าที่ถูกต้อง ซึ่งจะส่งผลต่อการแสดงรายละเอียดของสินค้า เช่น สินค้าในหมวดหมู่ กาแฟคั่ว (Roasted Beans) จะแสดงระดับการคั่ว แหล่งปลูก

ระบบจะมีการแสดงสินค้าแบบแยกหมวดหมู่ เพื่อให้ง่ายต่อการค้นหาจากลูกค้า และอาจปรับเปลี่ยนหมวดหมู่สินค้าให้อัตโนมัติ หากพบว่าสินค้าอยู่ในหมวดหมู่ที่ไม่ถูกต้อง
โดยไม่ต้องแจ้งให้ร้านค้าทราบ

### แบรนด์ (Brand)

แบรนด์ของสินค้า หากร้านค้าจำหน่ายสินค้าของแบรนด์ต่าง ๆ และต้องการแสดงชื่อแบรนด์เพื่อการค้นหา ให้เลือกชื่อของแบรนด์สินค้า เช่น กาดริปไฟฟ้า แบรนด์ Fellow

ร้านค้าจะมีตัวเลือกของแบรนด์ ตามประเภทสินค้าที่จำหน่าย โดยสามารถจำหน่ายสินค้าแบบ No Brand ได้

#### ประเภทของสิทธิ์การใช้แบรนด์ (Brand Authorization Type)

- **เจ้าของแบรนด์ (Brand Owner)**
  สินค้าเป็นแบรนด์ของเจ้าของร้าน ตามที่ลงทะเบียนผูกประเภทสินค้าที่ขายไว้กับระบบ เช่น โรงคั่ว A จำหน่ายเมล็ดกาแฟคั่วของโรงคั่วเอง
- **ผู้ขายสินค้า (Reseller)**
  สินค้าเป็นของแบรนด์ต่าง ๆ ไม่ใช่ของร้านค้าเอง เช่น ร้านค้า A จำหน่ายเครื่องชงกาแฟแบรนด์ Moccamaster
- **ตัวแทนจำหน่าย (Authorized Seller)**
  สินค้าเป็นของแบรนด์ต่าง ๆ ที่ร้านค้าได้รับสิทธิ์เป็นตัวแทนอย่างเป็นทางการ เช่น ร้านค้า A เป็นตัวแทนของแบรนด์ Moccamaster อย่างเป็นทางการ
- **ไม่ระบุแบรนด์ (No Brand)**
  ไม่ระบุแบรนด์สินค้า เช่น ร้านค้า A ต้องการจำหน่ายกระดาษดริปกาแฟแบบไม่มีแบรนด์ หรือไม่ระบุแบรนด์

_เพิ่มหมวดหมู่สินค้าของร้าน หรือเพิ่มสิทธิ์การเป็น Authorized Seller ติดต่อแอดมิน LINE: @seller.cafnco_

### ปิดการขายสินค้า (Disabled)

- **เปิด** เพื่อปิดการแสดงของสินค้านี้
  - สินค้าจะถูกซ่อนออกจากหน้าร้าน
  - สินค้าจะไม่สามารถค้นหาเจอ
  - สินค้าจะไม่สามารถเข้าผ่านลิงก์ของสินค้าได้

### สินค้าแบบระบุสต๊อก (Track Inventory)

- **เปิด** เพื่อระบุจำนวนสินค้าในสต๊อก เช่น ขายสินค้า 20 ชิ้น

- **ปิด** เพื่อขายสินค้าแบบไม่จำกัดจำนวน จนกว่าจะปิดการขายสินค้า (Disabled) แนะนำให้ใช้กับสินค้าที่ไม่ต้องบริหารสต๊อก ได้แก่
  - สินค้าที่มีพร้อมจำหน่ายเสมอ
  - สินค้าตามสั่ง เช่น กาแฟคั่วตามสั่ง

### เวลาการส่งสินค้า (Delivery Time)

เลือกระยะเวลาที่จะพร้อมส่งสินค้า มีผลต่อการคำนวณ **วันที่ลูกค้าน่าจะได้รับสินค้า** ซึ่งแสดงต่อลูกค้า และมีผลต่อเปอร์เซนต์การส่งตรงเวลาของร้านค้า

**พร้อมส่ง ใน 1-3 วัน (Ready to Ship within 1-3 days)**<br />
สินค้านี้ จะพร้อมส่งภายใน 1-3 วันเสมอ

**ส่งภายใน N วัน (Ship within N days)**<br />
สินค้านี้ จะพร้อมส่งภายในวันที่กำหนด โดยอยู่ภายใน 4-45 วัน (แสดงสัญลักษณ์ Pre-Order แก่ลูกค้า)

**ส่งตามตาราง (Schedule Shipping)**<br />
สินค้านี้ จะพร้อมส่งตาม [ตารางการส่งของร้านค้า (Shipping Schedule)](docs/shop/shipping/shipping-schedule.md) เช่น ส่งทุกวันจันทร์และพุธ ส่งทุกวันที่ 15 ของเดือน (แสดงสัญลักษณ์ Pre-Order แก่ลูกค้า)

---

## 2. คุณลักษณะเฉพาะของสินค้า (Product Attribute)

หัวข้อของคุณลักษณะเฉพาะของสินค้าที่ควรระบุ จะขึ้นอยู่กับหมวดหมู่สินค้าที่เลือก

:::tip
การระบุ Product Attribute อย่างครบถ้วน ทำให้ลูกค้าสามารถเข้าใจสินค้าได้โดยง่าย
:::

---

## 3. คำอธิบายสินค้า (Product Description)

ข้อความบรรยายถึงสินค้า ได้แก่ รายละเอียดการใช้งาน เรื่องราวความเป็นมา ความพิเศษ ความสำคัญ ประโยชน์ รางวัลที่ได้รับ

:::tip
เรื่องราวและรายละเอียดของสินค้า ทำให้เกิดการตัดสินใจซื้อ ได้มากกว่าสินค้าที่ไม่มีข้อมูลประกอบ
:::

---

## 4. ภาพและวีดีโอสินค้า (Product Media)

**ต้องใส่รูปภาพสินค้าอย่างน้อย 1 รูป**

- ขนาดรูปภาพกว้างไม่เกิน 1280 px ในสัดส่วน 1:1, 4:5 หรือ 5:4
- ขนาดไฟล์ไม่เกิน 3 mb ในรูปแบบ jpg หรือ png
- แสดงรูปภาพได้สูงสุด 9 รูป (แนะนำให้ใช้สัดส่วนภาพเดียวกันทุกรูป)

**รูปภาพสินค้าที่ลูกค้าชอบ**

- แสดงภาพจริงของสินค้าอย่างชัดเจน
- รูปภาพคมชัด
- หากระบุรายละเอียดสินค้าบนภาพ ไม่ควรมากเกินไปจนรกสายตา
- เป็นภาพที่สวยงาม

:::tip
รูปภาพสินค้าที่ดี ช่วยดึงดูดสายตา และช่วยเพิ่มการเข้าถึงได้
:::

---

## 5. ตัวเลือกของสินค้า (Product Variant)

- **เปิด** เมื่อต้องการเพิ่มตัวเลือกของสินค้า เช่น ขนาด สี บริการบดกาแฟ

### ประเภทตัวเลือกสินค้า (Variant Type)

สามารถเพิ่มประเภทตัวเลือกสินค้าได้มากกว่า 1 ประเภท โดยเลือก +Add Variation ประกอบด้วย

- **ตัวเลือกที่แนะนำ (Suggest)** - คือตัวเลือกของสินค้าที่ระบบแนะนำ สำหรับหมวดหมู่สินค้าต่าง ๆ เช่น บริการบดกาแฟหรือขนาดถุง สำหรับหมวดหมู่กาแฟคั่ว
- **ตัวเลือกแบบระบุเอง (Custom Variant)** - คือตัวเลือกของสินค้า ที่ร้านค้าตั้งเอง เช่น รูปแบบแพ็คเกจ ของแถม

### ชื่อของตัวเลือกสินค้า (Variant Name)

เมื่อเลือก "ตัวเลือกแบบระบุเอง (Custom Variant)" ต้องระบุชื่อของตัวเลือกสินค้า เช่น รูปแบบแพ็คเกจ

### เพิ่มรูปภาพ (Add Image)

- **เปิด** เมื่อต้องการใส่รูปภาพของตัวเลือกสินค้า หากใช้ตัวเลือกสินค้ามากกว่า 1 ประเภท เช่น ขนาดถุง + รูปแบบแพ็คเกจ จะใส่รูปภาพได้เฉพาะตัวเลือกแรกเท่านั้น

### ตัวเลือกสินค้าขั้นสูง (Advance Variant Settings)

#### ตัวเลือกระบุสต๊อก (Is Non Stock Variant)

- **เปิด** เพื่อระบุจำนวนตัวเลือกสินค้าในสต๊อก เช่น ตัวเลือกขนาดถุง 100 กรัม

- **ปิด** เพื่อขายตัวเลือกสินค้าแบบไม่ส่งผลต่อจำนวนสต๊อก เช่น บริการบดเมล็ดกาแฟ แพ็กเก็จสินค้า

#### ใช้ตัวเลือกราคา (Use Options Pricing)

- **เปิด** เมื่อต้องการใช้การปรับราคาสำหรับตัวเลือกสินค้า เช่น สินค้าถุง 100 กรัม ราคา 500 บาท
  - ตัวเลือก : ไม่รับกล่อง -30 บาท
  - ตัวเลือก : บดกาแฟ +20 บาท

#### ตัวเลือกกระทบบรรจุภัณฑ์ขนส่ง (Variant Effect Shipping Package)

- **เปิด** เมื่อตัวเลือกสินค้ากระทบขนาดกล่องพัสดุ เช่น ตัวเลือกขนาดถุง 100 กรัม และเมล็ดกาแฟขนาดถุง 1,000 กรัม

### ตัวเลือก (Options)

ระบุตัวเลือกสินค้าภายใต้แต่ละประเภทของตัวเลือกสินค้า (Variant Type)

### ราคาและ SKU's สินค้า (Price & SKU's Information)

ตารางระบุราคาสินค้า รวมถึงตัวเลือกสินค้าทั้งหมด (ถ้ามี) สามารถระบุเลข SKU's สินค้าได้

---

## 6. ข้อมูลการขนส่ง (Shipping Information)

ระบุขนาดและน้ำหนักพัสดุ รวมถึงตัวเลือกสินค้าที่กระทบบรรจุภัณฑ์ขนส่ง (ถ้าเปิดใช้)

:::warning
ขนาดและน้ำหนักส่งผลต่อการคำนวนค่าส่งสินค้า โปรดระบุน้ำหนักและขนาดที่แท้จริงในการขนส่ง หากขนาดและน้ำหนักที่ระบุน้อยกว่าความเป็นจริง ระบบอาจหักส่วนต่างค่าขนส่งออกจากยอดขาย
:::
